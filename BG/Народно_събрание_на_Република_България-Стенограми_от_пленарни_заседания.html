<!DOCTYPE html PUBLIC "-//W3C//DTD XHTML 1.0 Transitional//EN" "https://www.w3.org/TR/xhtml1/DTD/xhtml1-transitional.dtd">
<html xmlns="https://www.w3.org/1999/xhtml">

<head>
  <title>Народно събрание на Република България - Стенограми от пленарни заседания</title>
  <meta http-equiv="Content-Type" content="text/html; charset=utf-8" />
  <link rel="stylesheet" href="/bootstrap.css" type="text/css" />
  <link rel="stylesheet" href="/style.css" type="text/css" />
  <link rel="stylesheet" href="/reset.css" type="text/css" />
  <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css" />
  <link href="https://use.fontawesome.com/releases/v5.0.6/css/all.css" rel="stylesheet">
   <!--[if lte IE 6]>
	    <link rel="stylesheet" type="text/css" href="/ie6.css" />
    <![endif]-->
  <link media="screen" rel="stylesheet" href="/colorbox.css" />
 <link rel="alternate" type="application/rss+xml" title="Новини" href="https://www.parliament.bg/rss.php?feed=news&amp;lng=bg" /><link rel="alternate" type="application/rss+xml" title="Предстоящи събития" href="https://www.parliament.bg/rss.php?feed=calendar&amp;lng=bg" /><link rel="alternate" type="application/rss+xml" title="Законопроекти" href="https://www.parliament.bg/rss.php?feed=bills&amp;lng=bg" /><link rel="alternate" type="application/rss+xml" title="Декларации" href="https://www.parliament.bg/rss.php?feed=declarations&amp;lng=bg" /><link rel="alternate" type="application/rss+xml" title="Решения на Народното събрание" href="https://www.parliament.bg/rss.php?feed=desisions&amp;lng=bg" /><link rel="alternate" type="application/rss+xml" title="Неоправдани отсъствия" href="https://www.parliament.bg/rss.php?feed=absense&amp;lng=bg" /><link rel="alternate" type="application/rss+xml" title="Заседания на комисии" href="https://www.parliament.bg/rss.php?feed=cmeetings&amp;lng=bg" /><link rel="alternate" type="application/rss+xml" title="Пленарни заседания" href="https://www.parliament.bg/rss.php?feed=plenary&amp;lng=bg" /><link rel="alternate" type="application/rss+xml" title="Парламентарен контрол" href="https://www.parliament.bg/rss.php?feed=plcontrol&amp;lng=bg" /><link rel="alternate" type="application/rss+xml" title="Наживо от пленарна зала" href="https://www.parliament.bg/rss.php?feed=live&amp;lng=bg" /><link rel="alternate" type="application/rss+xml" title="Стенограми от пленарни заседания" href="https://www.parliament.bg/rss.php?feed=plenaryst&amp;lng=bg" />


	<meta name="DC.date.created" content="2010-11-01 00:00:00" />
	<meta name="DC.date.modified"  content="2019-10-04 20:10:47" />
	<meta name="DC.type" content="Document" />
	<meta name="DC.format" content="text/html" />
	<meta name="DC.language" content="en,bg" />
	<!-- <script type="text/javascript" src="/js/jquery-1.4.4.min.js"></script> -->
<script src="/js/swfobject.js" type="text/javascript"></script>
<script src="https://code.jquery.com/jquery-1.8.1.js"></script>
    <script src="https://maxcdn.bootstrapcdn.com/bootstrap/3.1.1/js/bootstrap.min.js"></script>

	<script type="text/javascript" src="/js/helpers.js"></script>
	<script type="text/javascript" src="/js/jquery.colorbox.js"></script>
	<link rel="stylesheet" href="/jquery.treeview.css" />
	<script src="/js/jquery.cookie.js" type="text/javascript"></script>
	<script src="/js/jquery.treeview.js" type="text/javascript"></script>
	<script type="text/javascript" src="/js/demo.js"></script>
	<script type="text/javascript" src="/js/font.js"></script>
	<script type="text/javascript" src="/js/jquery.jqprint.0.3.js"></script>
	<script type="text/javascript" src="/js/shCore.js"></script>
	<link href="/css/jqprint.css" rel="stylesheet" type="text/css" media="print" />
	<link rel="stylesheet" href="/css/galleriffic-2.css" type="text/css" />
	<script type="text/javascript" src="/js/jquery.galleriffic.js"></script>
	<script type="text/javascript" src="/js/jquery.opacityrollover.js"></script>

	<script type="text/javascript" src="/js/jquery-ui.js"></script>
	<link rel="stylesheet" href="/css/jquery-ui.css" />






</head>
<body>



<!-- Start main frame -->
<div id="frame1" class="col-lg-10 col-lg-offset-1 col-sm-12 frame">
<!-- Start header -->
	<div id="head_bg">
	<!-- Start navigation 1 -->
	<div id="nav1">
	<!-- Start navcontainer 1 -->
	<div id="navcontainer1" class="hidden-xs">
	<!-- Start navlist 1 -->
		<ul id="navlist1">
		<li><a href="/bg/calendar" class="navb1">Предстоящи събития&nbsp;</a></li>
<li><a href="/bg/presscenter" class="navb1">Пресцентър&nbsp;</a></li>
<li><a href="/bg/feedback" class="navb1">Контакти&nbsp;</a></li>
<li><a href="/bg/links" class="navb1">Връзки&nbsp;</a></li>
		<li><a href="/bg/plenaryst/ns/52/ID/5748"><img src="/img/flag_01.png" border="0" alt="Български" /> Български</a></li>
<li><a href="/en/plenaryst/ns/52/ID/5748"><img src="/img/flag_02.png" border="0" alt="English" /> English</a></li>

		<!-- End navlist 1 -->
	    </ul>
		<!-- End navcontainer 1 -->
		</div>

	<!-- End navigation 1 -->
	</div>
  <div class="head-coa">
    <a href="/bg"><img src="/img/_head_coa.png" width="125" border="0" alt="Народно събрание на Република България - Начало" title="Народно събрание на Република България - Начало" /></a>
  </div>

  <div class="head">
    <!-- Народно събрание на Република България -->
    Народно събрание<br /> на Република България
  </div>
	<!-- End header -->
	</div>
	<!-- Start navigation bar -->
	<div id="navbar" align="center">
		<!-- Start navcontainer -->
		<div id="navcontainer">
		<!-- Start navigation list -->
		<ul id="navlist" class="hidden-xs">
		<li><a href="/bg/const" class="">Конституция</a></li>
<li><a href="/bg/ns" class="navb">44-то Народно събрание</a></li>
<li><a href="/bg/legislation" class="navb">Законодателство</a></li>
<li><a href="/bg/plenarysittings" class="navb">Пленарни заседания</a></li>
<li><a href="/bg/pk" class="navb">Парламентарен контрол</a></li>
<li><a href="/bg/europeanunion" class="navb">Европейски съюз</a></li>
<li><a href="/bg/news" class="navb">Новини</a></li>
<li><a href="/bg/history" class="navb">История и факти</a></li>

		<!-- End navigation list -->
	    </ul>

  <div class="btn-group xs-icon visible-xs">
  <button type="button" class="btn btn-default dropdown-toggle" data-toggle="dropdown" aria-haspopup="true" aria-expanded="false">
    <i class="fa fa-bars" aria-hidden="true"></i>
  </button>
  <ul class="dropdown-menu xs-menu">
    <li><a href="/bg/const" class="">Конституция</a></li>
<li><a href="/bg/ns" class="">44-то Народно събрание</a></li>
<li><a href="/bg/legislation" class="">Законодателство</a></li>
<li><a href="/bg/plenarysittings" class="">Пленарни заседания</a></li>
<li><a href="/bg/pk" class="">Парламентарен контрол</a></li>
<li><a href="/bg/europeanunion" class="">Европейски съюз</a></li>
<li><a href="/bg/news" class="">Новини</a></li>
<li><a href="/bg/history" class="">История и факти</a></li>
    <li role="separator" class="divider"></li>

  </ul>
</div>
		<!-- End nav container -->
		</div>

	<!-- End navigation bar -->
	</div>

		<!-- Start location bar -->
	<div id="locationbar">
		<ol class="breadcrumb">
	  <li><a href="/bg">Начало</a></li>
	  <li> <a href="/bg/plenarysittings">Пленарни заседания</a></li>	 	<li class="active">Стенограми от пленарни заседания</li>	</ol>
	<!-- <a href="/bg">Начало</a><li> <a href="/bg/plenarysittings">Пленарни заседания</a></li> > <li class="active">Стенограми от пленарни заседания</li> -->
	<!-- End location bar -->
	</div>
	
	
	<!-- Start head columns -->
	<div id="columns_head1">
	<!-- End columns head -->
	</div>

	<!-- Start columns -->
	<div id="columns1" class="center-content">

	<!-- Start left column -->
	<div id="leftcontent-2" class="col-lg-8 leftcontent-center">
	<!-- <div id="leftcontent1"> -->
	<div class="articlehead">Стенограми от пленарни заседания</div>

	<div class="articleheadb"></div>
<div class="markframe"><div class="marktitle">ЧЕТИРИДЕСЕТ И ЧЕТВЪРТО НАРОДНО СЪБРАНИЕ<br />
<br />
<br />
<br />
ПЪРВА СЕСИЯ<br />
<br />
<br />
ПЪРВО ЗАСЕДАНИЕ<br />
<br />
София, сряда, 19 април 2017 г.<br />
Открито в 10,00 ч.<br />
				<div class="dateclass">19/04/2017</div><a class='example7' href="/archive.php?Date=2017-04-19&amp;type=full"><img src="/img/icons/Video.png" border="0" width="24" alt="Видео архив" /> » Преглед на видео архив</a></div>
<ul class="frontList"><li><a href="/pub/StenD/20170425094134gv190417.pdf"><img src="/img/icons/icon_pdf.png" alt="" border="0" /> Гласуване по парламентарни групи</a></li><li><a href="/pub/StenD/20170425094156gv190417.xls"><img src="/img/icons/icon_spreadsheet.png" alt="" border="0" /> Гласуване по парламентарни групи</a></li><li><a href="/pub/StenD/20170425094219iv190417.pdf"><img src="/img/icons/icon_pdf.png" alt="" border="0" /> Поименно гласуване</a></li><li><a href="/pub/StenD/20170425094229iv190417.xls"><img src="/img/icons/icon_spreadsheet.png" alt="" border="0" /> Поименно гласуване</a></li></ul><div class="markcontent">Председателствали: временният председател Тома Томов и председателят Димитър Главчев<br />
<br />
(На председателската банка заема мястото си най-възрастният народен представител Тома Томов.)<br />
<br />
ВРЕМЕНЕН ПРЕДСЕДАТЕЛ ТОМА ТОМОВ: Добър ден, уважаеми дами и господа! Моля Ви да се регистрирате.<br />
Имаме необходимия кворум. Откривам днешното заседание. (Звъни.)<br />
Съгласно традиционно утвърдения протокол и договореност между парламентарно представените политически сили, това първо заседание на Четиридесет и четвъртото народно събрание се предава пряко по Българската национална телевизия и Българското национално радио.<br />
Почитаеми господин Президент на Република България, уважаема госпожо Вицепрезидент, уважаеми господин Министър председател, Ваше Светейшество, уважаеми представители на различните вероизповедания, уважаеми представители на съдебната власт, Ваши превъзходителства, господа министри, уважаеми госпожи и господа народни представители, драги колеги, скъпи сънародници!<br />
Възрастта ми дава няколко минути право да Ви помоля – затворете очите си и погледнете със сърцата си. Представете си на каданс как целият този декор около Вас изчезва – колоните, лампериите, кристалните полилеи, банките и подът под краката Ви дори. През кладенеца на времето отиваме там, където е наченато възкресението на българската държава и Бенковски излиза от Панагюрище на 14 априлий начело на десетки конници, които бляскат с оръжията си. През урви и пропасти само по една-две хайдушки пътеки може да се достигне до това чудно място, наречено Оборище. Строги стражници питат: „Кой живей?“ и отговорът е: „Да живее България!“, а след третата стража тъмнината е все по-гъста и пътеката все по-тънка, и води все по-надолу в усоето, към дъното на един кратер, из който ще изригне страховита лава. <br />
И изведнъж там, в дълбокото, където чернее като в рог, от огньовете и фенерите се издига голямо светливо кълбо и гледката е грандиозна, величествена, феерична като в античен театър. Първото законодателно българско Народно събрание! Поп Груйо Бански с червения патрахил и сабята, Георги Икономов – яснопевецът, Захари – летописецът, Бенковски – пламтящ от безпаметна любов към отечество, а на черковната маса, пренесена кой знае как през пущинаците, грее Светото Евангелие, а върху него кръст и револвер. Председател на този най-пръв по достолепие парламент е благородният Панайот Волов.<br />
Депутатите, разположени амфитеатрално върху папрат и букови листа – 13 учители, 11 занаятчии, 19 търговци, някои твърде заможни, 17 земеделци, 3 свещеници и 1 лекар. Измежду тях – 27 войводи и 34 посветени в народното дело още от апостол Васил Левски – йеродякон Игнатий – всичките образовани, просветени, просветлени, не момчетии, не луди глави, а хора наясно с историческите последици от вулкана, който ще предизвикат. Те не мислят за кариера, не сключват сделки, не правят компромиси, защото няма баланс между свободата и робството, между правдата и неправдата, дали клетва пред Бога и пред народа с едно желание – да положат живота си за свободата на България. Нищо повече и нищо по-малко!<br />
Захари казва: „Моите оборищенски депутати са ангели – най чистите и идеални личности измежду народа, единствените възнаграждения на които бяха грозната бесилка и заптийския камшик.“ <br />
Подобни депутати българският народ няма да види вече, докато свят пребъде. Висока летва – те са ангели, а ние – техните наследници. Не знае милост Захари Стоянов.<br />
И тук ще се отклоня от текста. Аз вярвам. Христос Воскресе. Наистина Възкръсна. Има видим, има невидим свят. И в този голям невидим свят тези български ангели, които си дадоха живота, те буквално сега гледат нас. Те ревностно искат ние да успеем, да не се спънем, да не се провалим. Техният свят е нашият свят, сега наша грижа, наша отговорност! Трябва най-сетне да оправи дома ни, да има благоденствие, да дойдат най-после така жадуваните златни години – седем по седем, да си върнем децата, които натирихме по света да се лутат за чужд хляб. Не е достатъчно отвън само да са цъфнали дърветата. Трябва под тях да няма мъка и отчаяние.<br />
Предлагам да пристъпим към най-важната част от нашата работа днес – полагане на клетвата!<br />
Моля, станете и повтаряйте след мен. (Всички стават.)<br />
„Заклевам се в името на Република България да спазвам Конституцията и законите на страната и във всичките си действия да се ръководя от интересите на народа. Заклех се!“<br />
На всички Ви желая на добър час! На добър час! Желая Ви го от сърце! (Продължителни ръкопляскания.)<br />
Започваме деловата представителна част. (Зазвучава химнът на Република България. Всички стават. Прозвучава и химнът на Европейския съюз.)<br />
Започваме с деловата работа.<br />
Давам думата на народния представител Цветан Цветанов за слово от името на Политическа партия ГЕРБ.<br />
ЦВЕТАН ЦВЕТАНОВ (ГЕРБ): Уважаеми господин Президент, уважаема госпожо Вицепрезидент, уважаеми господин Министър-председател, вицепремиери и министри от служебния кабинет, Ваше Светейшество, уважаеми представители на вероизповеданията в Република България, уважаеми членове на Конституционния съд и на съдебната система, Ваши превъзходителства, уважаеми гости, народни представители!<br />
В началото на Четиридесет и четвъртото народно събрание от името на Парламентарната група на ГЕРБ искам да поздравя всички парламентарни групи за тяхното представяне на проведените избори.<br />
Предизборната надпревара беше състезание на идеи и това даде възможност на хората да направят разумно своя демократичен избор. По силата на обществената подкрепа, която ГЕРБ получи на вота, ние сме първа политическа сила в Четиридесет и четвъртото народно събрание.<br />
Българският избирател за пореден път ни подреди така, че никой да не може да управлява самостоятелно. Това налага управленска формула, която да бъде изградена на здрава основа. ГЕРБ влиза в този парламент със заявката за пълен четиригодишен управленски мандат. <br />
Благодаря на всички 1 470 000 български избиратели, които подкрепиха Политическа партия ГЕРБ, които с гласа си препотвърдиха подкрепата си за реални решения за управлението на страната. <br />
По време на кампанията многократно заявявахме, че няма да обещаваме нищо, което не можем да изпълним. Избирателите ни са наясно, че не искаме да правим ефектни политики, които да се харесват само заради своя популистки заряд. Предвидимостта на ГЕРБ е в основата на общественото доверие. Хората избраха рационален управленски модел срещу самоцелното желание за промяна или подмяна. Последните социологически изследвания показаха, че близо половината българи очакват следващото управление да е дясноцентристко. Доста по-малко залагат на лявоцентристко управление – около 30%.<br />
Изборната ни победа следователно е свързана с масови очаквания именно около ГЕРБ да се консолидира бъдещото управление на страната. Преговорите за коалиционно управление, които водим, отчитат желанието на хората за дясноцентристка политика, но коалиционната формула, надяваме се, ще ни отведе и по-далече – към политическо съгласие по националните приоритети.<br />
Длъжен съм да отбележа очакванията си в рамките на новата управленска формула да няма място за политически рекет. Добре ще е подобна порочна практика да остане единствено лош пример от миналото. Уверяваме Ви, че в ГЕРБ ще се стремим към отговорно и прозрачно управление, от каквото страната ни се нуждае днес. ГЕРБ ще настоява за прозрачност и ясни принципи на управлението, за да не бъдем жертва на междупартийни и вътрешнокоалиционни интриги.<br />
Ние вече работихме в условията на вътрешна и външна опозиция и трупахме негативи, в това число и чуждите. В резултат, поради крайна необходимост, а не заради каприз или политически егоизъм, избрахме варианта да отидем на нови избори пред това да продължим да управляваме с цената на неприемливи компромиси. Направихме нелек избор и платихме цената на този избор. В крайна сметка отново спечелихме вота на избирателите. Искаме обаче да сме категорични и ясни – за нас управлението не е самоцел. Това означава, че ние получаваме силна управленска енергия единствено от успехите и развитието на държавата.<br />
При управленска формула, която води до застой, забавено развитие или разграждане на постигнатото, не е разумно, не е обществено приемливо и не е етично да се управлява напук и на всяка цена, каквито примери помним в съвместните управления на БСП и ДПС. Казвам това в контекста на всички упреци от опозицията, свързани с пълните мандати. Управлението по наши представи е синоним на развитие и просперитет, а не на безскрупулно задържане на властта. Нашите избиратели ни разбраха правилно, ако съдим по резултатите от тези избори. Надяваме се и широката общественост да подкрепя подобна визия за управлението на страната.<br />
Управленската програма на ГЕРБ залага на реални решения за развитието на България. Ние предлагаме отработени механизми за взаимодействие между политиките в различните публични сфери. В този смисъл за нас няма да има маловажни сфери, въпреки че имаме приоритети. <br />
ГЕРБ е наясно, че поема своя нов управленски мандат в усложняваща се и дори взривоопасна международна обстановка, когато е необходимо органична връзка между външнополитическа управленска компетентност, международна легитимност на властта у нас и безпощадна яснота по националните приоритети. Нужен е не само политически, но и обществен консенсус по тези приоритети. Нужна е обща посока, в която неотклонно да гледат парламент, президент и правителство. Ние знаем, че в масовите представи на българите именно ГЕРБ е партията, която се ползва с най-голяма подкрепа и доверие, когато става дума за отстояване на националния суверенитет.<br />
Днес подобна оценка ни изпълва единствено с чувство на нарастваща отговорност. Политическият профил на ГЕРБ е отдавна добре познат в страната, Европа и по света. И това е гаранция, че крайни форми на национализъм, каквито се вменяват от опозицията, няма да бъдат допуснати. Законодателните ни и управленски намерения са съобразени с насоките за развитие на Европейския съюз. В същото време и ние, и коалиционните ни партньори няма да изпуснем от внимание какви приоритети задава националният интерес на България. <br />
Законодателните ни приоритети са продължение на законодателната дейност на Парламентарната група на ГЕРБ в Четиридесет и третото народно събрание. Само ако сме последователни, политиките ни ще бъдат перспективни. <br />
Законодателната ни програма е ориентирана и към средносрочни и дългосрочни стратегии за развитието на България. Краткотрайните законови решения често остават конюнктурни и средносрочно се оказват неефективни. <br />
В парламента ще работим със съзнанието, че за кратко време българите очакват от нас реални резултати и то в областите, които ги засягат в най-голяма степен – продължаване реформата на съдебната система, борба с корупцията на всички нива, стандарт на живот, качествено образование, качествено и достъпно здравеопазване, национална сигурност и икономически просперитет.<br />
Стремежът ни към високо качество на приеманите закони ще бъде водещ в рамките на този състав на Народното събрание.<br />
Парламентарната група на ГЕРБ гледа на референдумите като на работещ демократичен механизъм за обратна връзка по най-важните и актуални теми. Заявяваме твърдото си намерение да превърнем в законодателни актове и последващи управленски действия резултатите от референдума, проведен едновременно с президентските избори в края на 2016 г. <br />
ГЕРБ се ангажира с последователно прилагане и контрол на приетите политически действия и произтичащите от тях решения за промени в изборното законодателство на страната. Ние сме категорично против идеята на президента за промени в изборното законодателство, противоречащи на Конституцията на България и ограничаващи исконните права и свободи, гарантирани на българите от върховния закон на държавата ни.<br />
Парламентарната група на ГЕРБ би желала да работи в Четиридесет и четвъртото народно събрание в условията на добронамереност, непредубеденост и в диалог с останалите партии. Считаме, че вече имаме известен положителен опит, натрупан в работата с колегите ни в Четиридесет и третото народно събрание. Убеден съм, че това е верният път за възвръщане на общественото доверие в парламента.<br />
Централно място не само у нас, но и в Европа, и по света заема темата за сигурността, която става все по-голяма и многостранна. Националната ни сигурност няма алтернатива и няма цена, която да е висока, когато става дума за опазване на границите, собствеността и живота на българите.<br />
Водени от подобно разбиране ще поставяме като приоритет законодателните инициативи, произтичащи от нуждите на националната ни сигурност. Ще продължим неотклонно по пътя на евроатлантическата интеграция. Тя расте на фона на засилващото влияние на трети страни в региона на Черно море и Балканите. Сътрудничеството между Европейския съюз и НАТО трябва да се задълбочи.<br />
Законодателната програма на Четиридесет и четвъртото народно събрание няма как да остане извън публичния образ на страната ни по време на предстоящото българско Председателство на Съвета на Европейския съюз.<br />
Надяваме се чрез добро законодателство и политическа добронамереност да подпомогнем процеса на европейската легитимация, на процесите на развитие на България. Това би било значима инвестиция в бъдещето на страната ни.<br />
В заключение, пожелавам на всички здраве, енергия и сили, за да бъдем на висотата на задачите, които ни предстоят.<br />
Българският народ е мъдър и винаги усеща фалша в политиката. Напомням на всички нас, които сме в тази зала, че България е парламентарна република и ни остават четири години съвместна работа. България е над всичко. Успех! (Ръкопляскания.)<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, господин Цветанов.<br />
Давам думата на госпожа Корнелия Нинова за слово от името на Парламентарната група „БСП за България“.<br />
КОРНЕЛИЯ НИНОВА (БСП за България): Уважаеми господин Президент, уважаема госпожо Вицепрезидент, господин Министър-председател, дами и господа министри, Ваши светейшества, Ваши превъзходителства, представители на различни вероизповедания, представители на съдебната власт, колеги народни представители и евродепутати, уважаеми журналисти, гости, скъпи сънародници! <br />
Днес поставяме начало на работата на Четиридесет и четвъртото народно събрание. Поздравявам новоизбраните депутати и пожелавам да работим така че да оправдаем току-що положената клетва – във всичките си действия да се ръководим от интересите на народа.<br />
По волята на народа „БСП за България“ е втора политическа сила. В политиката има принципи – да има управляващи, да има и опозиция. Ние сме опозиция в Четиридесет и четвъртото народно събрание. <br />
В политиката има и правила – да дадеш на народа си възможност на свободен избор между алтернативни идеи и програми. Ние сме алтернатива на политическа партия ГЕРБ – политическа и управленска алтернатива.<br />
В политиката има и морал – да не предаваш тези, които ти вярват и те следват. Близо един милион българи вярват, че „БСП за България“ носим промяната. Няма да Ви предадем в Четиридесет и четвъртото народно събрание. <br />
Но преди да очертая нашата алтернатива, бих искала да откроя онези интереси, които стоят над партийните, и едно име, в което също се заклехме току-що – България.<br />
Уважаеми народни представители, поемаме отговорност да взимаме решения за бъдещето на страната и за живота на нашите сънародници в момент, когато в света, в Европа и на Балканите текат сложни геополитически процеси. Отчитайки това, най-важното е да защитим националния интерес на България. Във външнополитически план за нас това са два въпроса – гарантиране суверенитета и националната сигурност и бъдещето ни в обединен и силен Европейски съюз.<br />
За нас успешното провеждане на българското Председателство на Съвета на Европейския съюз трябва да бъде общ приоритет на всички политически сили в мандата на това Народно събрание. До края на тази година и първата половина на следващата ще протече дебата за бъдещето на Европа. Нашата позиция е, че искаме Европа обединена, силна и солидарна. Нашата отговорност ще бъде да преведем Европейския съюз през трудностите, които предстоят. Това изисква много умело, политически да намерим пресечната точка и добрия баланс между националните и общоевропейските интереси. За нас това са външна и вътрешна сигурност на Съюза; промяна на Дъблинското споразумение; политиката за миграция и постоянния ангажимент за солидарна подкрепа спрямо държавите членки по външните граници на Европейския съюз; създаване на устойчива заетост и преодоляване на младежката безработица; подкрепа за малки и средни предприятия; подобряване на връзката между образование и трудов пазар; равен достъп до здравеопазване; гарантиране на енергийна сигурност и ефективност; повишаване независимостта на  работата на съдебната власт; продължаване на кохезионната политика за намаляване контрастите между регионите.<br />
По време на нашето Председателство ще започне и фактическото напускане на Великобритания. Изключително важно е да защитим интересите на българите, които учат, работят и живеят в Обединеното кралство.<br />
Проведеният в Турция референдум е решение на турския народ. Ние не се месим във вътрешните работи на други държави, но също така трябва категорично да заявим, че няма да допуснем и други държави да се месят в нашите вътрешни дела, както и че сме за това където и да е по света да се спазват демократични принципи, да се зачитат правата на гражданите и свободата на словото.<br />
Има още една тема, по която призоваваме за национално съгласие – демографската катастрофа, пред която сме изправени. Безпощадната статистика сочи, че само за една година сме намалели с още 52 хиляди души. Няма цвят и партии пред опасността да изчезнем като народ. Можем да спорим дали да има подоходно семейно облагане, дали да има данъчно облекчение за млади предприемачи, но не можем да си затваряме очите пред огромния проблем – ниска раждаемост и висока смъртност в България.<br />
Тук, в българския парламент, е мястото, където трябва в национално съгласие да изработваме политиките по тези въпроси. Нека намерим разум и аргументи да решаваме заедно въпросите за съществуването ни като народ, за националния суверенитет и сигурност и за европейското ни бъдеще. Но нека и да се знае – ние оставаме различни идеологически, политически и практически. За нас управленската алтернатива е: икономика не на монополи, а на малък и среден бизнес; уважение към чуждите инвеститори, но защита на българското производство, българското земеделие и българските храни; държавни и общински предприятия не партийна хранилка, а управлявани с гаранции за тяхното развитие в бъдеще.<br />
Още тази седмица внасяме: Закон за храните,  Закон за държавните и общински предприятия и искане за изслушване на Комисията за енергийно и водно регулиране (КЕВР) за ценообразуването с въпрос: „В чий интерес работят  – на държавата и потребителите или на монополите и техните печалби?“.<br />
Няма как да правиш икономика без образование и кадри. И тук ние сме алтернатива. С приетия от Вас Закон за училищно и предучилищно образование създадохте хаос в образователната система. Ще Ви подкрепим за увеличението на учителските заплати, но само това няма да реши проблемите в образователната система.<br />
Внасяме нашите предложения за изменение и допълнение на Закона за училищно и предучилищно образование, за финансиране на държавните и общински училища, за един учебник, за дългосрочно планиране на нуждите на икономиката от кадри и държавна политика за изграждането на тези кадри. Отнасяме се с уважение към анализа на българския бизнес от какви специалисти имат нужда и предлагаме всички заедно с тях да направим национална карта и дългосрочно да работим по нея. Но и без инвестиции в наука, в култура и духовност няма как да постигнем голям напредък нито в икономика, нито във високи технологии, нито да запазим и развием българщината.<br />
Най-сериозна е нашата алтернатива в политиката по доходите и борбата с бедността – един милион и 600 хиляди българи живеят под прага на бедност днес. Шоковото поскъпване на природния газ, парно и вода ще доведе мнозина до невъзможност да си плащат сметките. Расте броят на работещите бедни и на пенсионерите, които живеят в мизерия. <br />
На Вашето предложение за 200 лв. минимална пенсия внасяме алтернативно предложение – преизчисляване на всички пенсии със средния осигурителен доход за 2013 г. Струва 800 млн. лв. и е възможна политика при ръста на брутния вътрешен продукт, който залагате, при новите работни места, при по-висока събираемост, включително и на осигурителните вноски и борбата със злоупотребите с инвалидни пенсии.<br />
За компенсиране на доходите с увеличението на цените предлагаме да се преразгледа минимално гарантираният доход, който не е променян от 2009 г. и е 65 лв.<br />
Не стига, че заплатите в България са ниски, но и мнозина работодатели не ги изплащат, не внасят здравни и пенсионни вноски и са безнаказани за това.<br />
Внасяме предложение за Временна анкетна комисия, която да събере информацията от цялата страна и да направи предложения за промени в закони и подзаконови актове за слагане на край на тези злоупотреби с труда и възнагражденията на работниците. <br />
Уважаеми колеги, казах по-горе, че в политиката трябва да има и морал. Бедността в страната е отчайваща. ГЕРБ и Обединени патриоти обещавате в програмата си увеличаване на минималната и средна заплата някога – в бъдеще, в края на мандата. Няма морал в това доходите на хората да се вдигат в бъдеще несигурно време, а депутатските ни заплати да растат. Ето защо внасяме предложение заплатите на депутатите в Четиридесет и четвъртото народно събрание да се замразят и то към задна дата – края на Четиридесет и третото народно събрание. Някои ще кажат, че това е популизъм – за нас, то е солидарност и съпричастност (шум и реплики от ОП), и личен пример. <br />
Здравеопазването е другата област, в която нашите политики ще се противопоставят. Ние ще предлагаме баланс на различни видове публични разходи – медицинските дейности, лекарствата и медицинските изделия, премахване на допълнителните заплащания, квалификация на младите медицински кадри и достойно заплащане на труда на медицинските работници. За да се случи нашата алтернатива обаче, има един въпрос на въпросите: корупция, битова престъпност, съществуващата паралелна държава. <br />
Няма как да гарантираме национална сигурност и борба с престъпността, без да подсигурим две системи в страната – на МВР и на Министерството на отбраната.<br />
В програмата си Вие се отказвате от ангажимента и двете министерства да бъдат засилени с нови назначения, от които имат остра нужда. Ние ще внесем тези предложения, както и да бъдат осигурени нормални условия за работа, облекло, оборудване, средства за изпълнение на служебните задължения.<br />
Внасяме промени в Наказателния кодекс и в Наказателнопроцесуалния кодекс за отпадане на маловажен случай, за намаляване на възможностите за връщане на делата, но голямото предизвикателство е: имаме ли кураж, сили и последователност да се изправим срещу паралелната държава. Всички знаем, че тя съществува, но ние от БСП за България го казахме на глас и се обявихме срещу нея. Ето нейните измерения: по данни на Industry Watch и Ac Nielsen България губи 500 млн. лв. годишно от внос на контрабандни цигари. <br />
По данни на Българската петролна и газова асоциация и изчисления на Министерството на финансите сивият сектор в горивата е една трета от пазара – един милиард лева годишно. <br />
По данни на Министерството на земеделието сив сектор има и в алкохола – 200 млн. акциз и ДДС невнесени годишно.<br />
По данни на Министерството на финансите ежегодно в България изтичат по схеми за източване на ДДС над два милиарда и половина лева. <br />
В България всяка година се възлагат обществени поръчки за около десет милиарда. БОРКОР отчита, че около 20% не влизат в реалната икономика, а са в сивия сектор.<br />
Пак по данни на БОРКОР България губи годишно един милиард лева от занижени концесионни такси. Зад тези числа стои порок – стои порочният модел на прехода, вината на политическата класа, гневът на народа ни и несправедливостта в обществото. <br />
Нашата голяма цел е промяната на тази система. <br />
Не успяхме да спечелим Избори 2017, но състезанието не е приключило – намираме се на полувремето. Продължаваме по пътя, който очертахме, продължаваме промяната и тя ще стане! На добър час! (Продължителни ръкопляскания от БСП за България, реплики: „Браво, браво!“).<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, госпожо Нинова.<br />
Давам думата на господин Валери Симеонов за слово от името на Парламентарната група на Коалицията на „Обединените патриоти“.<br />
ВАЛЕРИ СИМЕОНОВ (ОП): Скъпи сънародници, уважаеми госпожи и господа народни представители, Ваше Светейшество, уважаеми господин Президент, госпожо Вицепрезидент, уважаеми господин служебен Премиер, уважаеми министри от служебното правителство! Коалиция „Обединени патриоти – НФСБ, „Атака“ и ВМРО“ поставят за своя най-висша цел безкористната и всеотдайна защита на интересите на нашето Отечество – майка България, и на многострадалния, но велик български народ.<br />
В Четиридесет и третото народно събрание ние, „Обединените патриоти“, постигнахме не-малко. По наша инициатива и искане парламентът и правителството решиха да бъде изградено защитно съоръжение по границата с Турция, както и да бъдат привлечени допълнителни сили от полицията и армията, за да се възпре вълната от нелегални мигранти, заливаща страната ни. Това съоръжение на практика вече е завършено. Усилването на неговата охрана и дооборудването му със съвременни средства за наблюдение и възпиране ще бъдат приоритетна задача в следващия период.<br />
Отново по наше настояване започна ревизия в българската енергетика. Парламентът направи промени в Закона за енергетиката и възобновяемите източници, които заедно с други неотложни мерки позволиха цената на електроенергията за бита да не бъде повишавана по време на целия период от работата на Четиридесет и третото народно събрание. <br />
Създадена бе Временна анкетна комисия за проверка и оценка на състоянието на енергетиката, в която участваха депутати от всички парламентарно представени сили.<br />
В заключителния доклад на Комисията се съдържат важни препоръки за усъвършенстване на нормативната база и контрол в енергетиката, а също така има данни за стотици нарушения, които бяха предоставени на главния прокурор.<br />
По наша инициатива беше въведен двумесечен мораториум върху износа на необработена дървесина и бяха направени промени в Закона за горите срещу незаконната сеч. Променен беше Изборният кодекс с въвеждането на задължително гласуване, с ограничаването на изборните секции извън страните от Европейския съюз – до 35, както и с ограничаване броя на платените наблюдатели от разни неправителствени организации, които всъщност бяха скрита форма на купуване на гласове.<br />
Увеличени бяха санкциите в Наказателния кодекс за купуване на гласове, а също така и за нелегален и незаконен трафик на хора.<br />
Патриотите имахме изключително важна роля за постигане на съгласие за промяна в Конституцията, която даде възможност да започне оздравяването на съдебната система. <br />
Даваме си сметка, че това е само началото и предстои много и упорита, и целенасочена работа както в Народното събрание, така и в самата съдебна система, за да получат българските граждани и бизнесът справедлив и бърз съдебен процес, а престъпниците заслуженото по закон наказание.<br />
Обединените патриоти постигнахме съгласие в парламента и по друг въпрос, важен за историческата памет и съвестта ни като хора – признаването на геноцида над арменците, извършен от Османската империя. Тази декларация – всъщност то беше решение на Народното събрание, бе гласувано от всички партии в Четиридесет и третото народно събрание, с изключение на Движението за права и свободи, чиито депутати позорно напуснаха, когато цялата зала бе изправена на крака, за да почете невинните жертви над този безчовечен и варварски акт. <br />
Ще спомена още няколко инициативи на „Обединените патриоти“ – част от нашата програма, които бяха приети от предишния парламент.<br />
Забраната за носене на публични места на облекла, пречещи на разпознаване на лицето – станала популярна като Закон за бурките; премахването на ограниченията за малките дестилационни обекти – селските казани, наложени от Закона за акцизите и данъчните складове; изслушването на Българския национален химн в началото на всяка парламентарна сесия; и може би най-важното, което оставям за най-накрая – „Обединени патриоти“ последователно работиха и ще работят за ограничаването на влиянието и отстраняване от властта на представителите на рушащата устоите на държавността антибългарска партия ДПС и другите нейни протурски клонинги. (Реплики от ДПС: „Браво, браво!“)<br />
За какво ще работим в Четиридесет и четвъртото народно събрание? В Програмната стратегия и приоритетите за управление от 2017 г., подписана от ГЕРБ и Обединени патриоти, залегнаха основни идеи от Програмата на „Обединени патриоти – НФСБ, „Атака“ и ВМРО“.<br />
На първо място, възраждане на българската икономика, въвеждане на принципа на мълчаливото съгласие в работата на администрацията, ограничаване на лицензионните и разрешителни режими до минимално изискуемите от европейското законодателство, засилен ефективен следприватизационен и следконцесионен контрол, антимонополно и антикартелно законодателство. <br />
Ще продължим реформите и в енергетиката с искане за прекратяване на дългосрочните договори на ТЕЦ „Марица изток 1“ и ТЕЦ „Марица изток 3“, с удължаване живота на V и VI блок на АЕЦ „Козлодуй“, с ускоряване на проучванията за нефт и газ в акваторията на Черно море, с контрол върху разходите на държавните енергийни предприятия, с контрол и ревизия на договорите за изкупуване на високоефективна енергия от ТЕЦ-овете, заводски централи, както и тези от ВEИ-тата, както и с недопускане реализацията на неизгодни за страната енергийни проекти. <br />
Нова социална политика – обвързване на социалните помощи с посещението на детски градини и училища на децата на социално слабите, обвързване на социалните помощи с включване в трудова заетост, увеличаване на минималните пенсии от 1 юли 2017 г. на 180 лв. и от 1 октомври 2017 г. на 200 лв., индексиране на останалите пенсии със средствата от ревизиране на фалшиви инвалидни пенсии, а Коалиция „Обединени патриоти“ ще продължава своята политика за сближаването на минималната пенсия с официално признатия праг на бедност. Устойчивото нарастване на доходите е другата наша постоянна цел. <br />
В областта на националната сигурност – недопускане на бежанци и имигранти на територията на страната и незабавното депортиране на незаконно влезлите, полицейско присъствие във всяко населено място, промяна на определението за маловажен случай с оглед противодействие на конвенционалната престъпност, въвеждането на тримесечни доклади на главния прокурор и председателите на ВКС, ВАС пред Народното събрание. <br />
В образованието – промяна в системата на делегираните бюджети 2018 г., подкрепа на българските училища в чужбина, повече спорт и патриотизъм в учебните програми.<br />
В здравеопазването – засилване ролята на профилактиката, въвеждането на ежегодни профилактични прегледи на всички български граждани и изследвания на кръв, урина, кардиологичен статус (оживление), поетапна демонополизация на Националната здравноосигурителна каса. (Шум.)<br />
Толкова ли Ви е странно, че има и конкретни изрази тука? Трябва да има, да се знае за какво сме поели ангажимента и за какво ще се борим.<br />
В земеделието – осигуряване на финансова подкрепа с фокус към малките и средните предприятия, стопанства и ферми.<br />
В жилищната политика – по-нататъшно изпълнение на Националната програма за енергийна ефективност на жилищните сгради, но с въвеждане на нарастващ процес на самоучастие на гражданите. <br />
Във външната политика – България трябва да се ръководи от прагматично следване на националния интерес и недопускане на намеса във вътрешните работи на страната ни. Следвайки пътя на евроатлантическа интеграция, трябва да се стремим към ефективна защита на правата и законните интереси на българите зад граница. Ние сме за присъединяването на България към Шенген, ние сме за задълбочаване на сътрудничеството между НАТО и Европейския съюз с оглед засилващото се влияние на трети страни в региона на Черно море и Балканите. Подкрепяме необходимостта от по-радикална реформа на Дъблинския регламент в посока разтоварване на тежестта от мигрантски поток, което сега се поема от държавите на предна линия.<br />
И отново, не на последно място, като основен приоритет запазваме недопускането във властта на ДПС, ДОСТ и на други протурски формации, които разделят и противопоставят българските граждани, насаждат омраза по етнически и религиозен признак.<br />
Скъпи колеги, народни представители, уважаеми господин Каракачанов, господин Сидеров, господин Борисов, госпожо Нинова! Изборите минаха, българският народ каза своята дума. Именно той ни подреди по този начин и ни възложи тази роля и отговорност в Четиридесет и четвъртото народно събрание. Неговият глас определи да няма друга възможност за стабилно управление на нашата държава освен коалицията между първата по резултат партия ГЕРБ и третата Коалиция „Обединени патриоти – НФСБ, Атака и ВМРО“. <br />
Обстановката в света и страните около нас става все по-напрегната и нестабилна. В съседна Турция след референдума все повече се утвърждава един авторитарен и неоосмански режим, който не крие претенциите си към други страни, включително България, и все по-арогантно се опитва да се намесва в нашите вътрешни работи. <br />
Република Македония затъва все повече в тежка политическа криза, расте напрежението между Косово и Сърбия, нестабилна политическа обстановка в Румъния, войната в Сирия и Украйна продължава, терористичните актове в Европа и по света станаха ежедневие. Между Съединените щати и Русия ескалира напрежение, непознато от десетилетия вече наред. Очаква се засилване на нелегалната миграция. За Ваша информация, само през последните два дни на територията на Бургаска област са заловени 30 нелегални мигранти. Как са минали, е друг въпрос.<br />
В тази обстановка не можем да си позволим да вкараме България в спиралата на политическа нестабилност и остро противопоставяне, защото това ще граничи с предателство на националните интереси заради егоистични партийни и лични сметки. <br />
България има нужда от добре работещ парламент с ясно мнозинство и принципна опозиция. България има нужда от стабилно управление и правителство, работещо по национално отговорна програма. Правителството трябва да води вътрешна и външна политика в интерес на народа и държавата, да бъде много по-активно като фактор за стабилност на Балканите, да търси и намира съюзници в защита на националните интереси. България трябва да използва пълноценно възможностите, които й дава предстоящото Председателство на Съвета на Европейския съюз.<br />
Българското правителство и парламентът трябва не просто да координират своята политика със страните на Европейския съюз, те трябва да влияят върху създаването на обща европейска политика, особено в областта на сигурността, европейските граници, миграцията и отбраната, а това може да стане само ако всички ние в тази зала преодолеем партийния егоизъм и личните сметки и поставим България над всичко. Да живее България! (Ръкопляскания от Обединени патриоти.)<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, господин Симеонов.<br />
Давам думата на господин Мустафа Карадайъ за слово от името на Парламентарната група на Движението за права и свободи.<br />
МУСТАФА КАРАДАЙЪ (ДПС): Благодаря Ви, господин Председател.<br />
Уважаеми господин Председател, уважаеми господин Президент, уважаема госпожо Вицепрезидент, уважаеми господин Министър-председател, госпожи и господа министри, уважаеми членове на Конституционния съд, уважаеми представители на съдебната власт, Ваши светейшества, ръководители на вероизповеданията в България, Ваши превъзходителства, уважаеми гости, уважаеми госпожи и господа народни представители! <br />
Първо, искам да честитя от името на Движението за права и свободи светлия празник на всички християни и да пожелая здраве, мир и благоденствие! <br />
Искам да изразя увереността, че истинската, чистата вяра може да е в основата на мира, независимо че в последно време е по-скоро повод за разделение и войни. Независимо от това искам да вярвам, че религията може да бъде обединител и миротворец. Вярвам, че гласовете на изповядващите човеколюбие и милосърдие, борещи се за мир и човешки права и свободи, загрижени за бъдещето на човечеството и на земята, ще стават все повече и по-силни с общ призив и всеобща кауза за обединение. Иска ми се неотклонно да вярвам в това.<br />
Тезата за обединението беше в основата и на нашата предизборна политическа програма. Това бяха и основните ни политически послания за обединителен патриотизъм пред лицето на опасността за общото. И това не са просто и само декларации. По границите на страната ни има голямо напрежение. На Балканите никак не е спокойно и като цяло в региона и в света е все по-тревожно. <br />
Нашите послания са осъзнати решения в действителна ситуация. Нашите послания са отговор на явните изисквания на геополитиката в нейните географски, исторически, цивилизационен и политически смисъл. Нееднократно предупреждавахме, че разделението в обществото, езикът на омразата, политиката на отхвърляне, както и създаването на неясни мнозинства без ценностна основа, не могат да водят до развитие и те трайно разрушават демокрацията, доверието в институциите и на държавността като цяло.<br />
Определихме предсрочните парламентарни избори като стратегически важни за страната и поехме ангажимент да подкрепим ясна програма за борба с бедността и демографската криза, програма, гарантираща европейското бъдеще на България, програма, която обаче не допуска крайни радикализми и национализми до властта. И ние сме последователни в своите решения. Сега, в този стратегически важен за страната ни етап, е важно да се положат усилия да се осигури успешно реализиране на Председателството на Съвета на Европейския съюз с подкрепата на всички национално отговорни политически формации и с отговорната работа на всички държавни органи и институции.<br />
Необходимо е наред с този приоритет да посочим, ясно да формулираме онези национални приоритети, които са условие за нашето бъдещо общо развитие и да набележим конкретни мерки за тяхното постигане, да осъзнаем силата на обединението, необходимостта от обединение, да изоставим политическите и партийните сметки и да върнем нормалността в политиката и държавното управление. Нека всички парламентарно представени партии да разчетат правилно резултатите от изборите и политическите послания на избирателите, да поемат и да понесат отговорно и достойно своята роля, отредена от избирателите, в някои случаи превъзмогвайки интереса си за участие в управлението на всяка цена.<br />
Необходимо е да се сложи край на разделението, на омразата, на деструктивното поведение като цяло. Не може да призоваваш за обединение, като отричаш част от общото. Не може да говориш за демокрация, като ограничаваш права. Не може да апелираш за европейско развитие, като загърбваш европейски ценности. Най-голямата политическа сила е длъжна да прояви отговорност и воля и да предложи програма за развитие на страната за успешно Председателство на Европейския съюз за най-неотложните реформи за бърз икономически растеж. Само една сериозна национално-отговорна програма в името на нормалността и демократичното европейско развитие на страната, на общото, нейната неотклонна евроатлантическа ориентация, е решение за това. Не можем и няма да подкрепим каквото и да е присъствие на крайни национализми в управлението, защото ни отдалечават от модерния парламентаризъм и демокрация, отклоняват ни от евроатлантическия курс на страната, от обединителния патриотизъм, преди да се е възродил. <br />
Разговорите и консултациите за правителство се провеждат по начин, който налага впечатлението за тежки договорки, за липса на ценностна обединяваща основа, а е необходима преценка – трезва, разумна и мъдра в интерес на народа и на държавата, на общото, на всички български граждани без разлика, без лъжи и демагогия, без популизъм и фалшив патриотизъм. Дано да няма повод за нашите предупреждения за разединението и омразата. Нека се освободим от това политическо наследство, да го обявим за вредно за страната днес и в бъдеще. Призоваваме за такъв модел на поведение за създаване на мнозинство на ценностна основа, който да гарантира стабилност и сигурност в страната, засилване на позициите на страната във външната политика, за достойно място в евроатлантическите структури, в които членува България.<br />
Уважаеми господин Председател, уважаеми госпожи и господа народни представители! Всеки трябва да знае, че когато се поема власт, се поема и отговорността. Управляващите не могат да избягат от отговорността. В условията на демокрация политиците носят отговорността и те не могат да се крият зад общи фрази за решения на народа, решения на референдуми и така нататък. Натрупаните сметки при управлението за състояние на страната, на обществото, на разделението, се плащат на избори. Нека не забравяме, че онези, които подклаждат омраза, работят по модела на противопоставянето, подвластни на предразсъдъци, са много опасни. Нетолератността, омразата наред с противопоставянето водят до нежелани резултати. Без се преценяват обективно идейни платформи, пренебрегвайки водещото начало, добруването на народа и развитието на държавата, на общото, не могат да се преследват национални приоритети. Тръгвайки към създаване на правителство, трябва да се покаже привързаността към евроатлантическите ценности, за да се гарантира успешното Председателство на Съвета на Европейския съюз в началото на 2018 г., реализация на национално отговорно партньорство между органи и институции с ясни национални приоритети и мисъл за общото, силна регионална и международна политика. <br />
Бъдете здрави! Да спасим България! Благодаря Ви за вниманието. (Ръкопляскания от ДПС.)<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря, господин Карадайъ.<br />
Давам думата на господин Веселин Марешки за слово от името на Парламентарната група на Политическа партия „Воля“. <br />
ВЕСЕЛИН МАРЕШКИ (Воля): Ваше Светейшество, уважаеми господин Председател, уважаеми господин Президент, уважаема госпожо Вицепрезидент, уважаеми господин Министър-председател, уважаеми колеги и гости! На мен също ми бяха написали много хубаво слово, сигурно щях да го прочета добре. От уважение към тези, които са го писали, бих казал само, че то е в пъти по-добро от всичко това, което чухме до момента. (Оживление.) <br />
Но аз също мога да кажа, че понеже оградата е неефективна, ще я надстроим с два метра, преди да замразим депутатските заплати, ще ги намалим на половина и какво от това? Какъв е смисълът от всичко това? Какъв е смисълът от целия този театър, да не кажа цирк, ако нищо добро не се случва за българския народ и за българската държава?<br />
Затова, уважаеми колеги, ще Ви помоля за повече морал, повече почтеност, повече прагматизъм в политиката, да направим така, че да възвърнем достойнството и авторитета на българското Народно събрание, достойнството и авторитета на българския народен представител, да направим едно стабилно правителство, което да работи в пъти по-ефективно от всички правителства досега и крайната цел на всичко това е просперираща българска държава, проспериращ български бизнес, благоденстващ български народ.<br />
Бог да пази България! (Ръкопляскания от „Воля“, единични ръкопляскания от ГЕРБ.)<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, господин Марешки.<br />
Помолих квесторите да раздадат Проекта за решение за приемане на процедурни правила за избор на председател на Четиридесет и четвъртото народно събрание. Раздадени са. <br />
Уважаеми дами и господа! Съгласно Конституцията на Република България на първото си заседание новоизбраното Народно събрание трябва да избере председател и заместник-председатели. <br />
Пристъпваме към избора на председателя на Четиридесет и четвъртото народно събрание. Постъпил е Проект за решение за приемане на процедурни правила за избиране на председател на Четиридесет и четвъртото народно събрание.<br />
От името на вносителите има думата господин Цветанов да го прочете пред народните представители.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители!<br />
<br />
									„Проект!<br />
РЕШЕНИЕ<br />
за приемане на процедурни правила за избиране на председател на Четиридесет и четвъртото Народно събрание<br />
<br />
Народното събрание на основание чл. 76, ал. 3 и чл. 86, ал. 1 от Конституцията на Република България<br />
<br />
РЕШИ:<br />
Приема Процедурни правила за избиране на председател на Четиридесет и четвъртото Народно събрание, както следва:<br />
1. Кандидатури за председател на Народното събрание могат да бъдат издигани от парламентарно представените партии и коалиции, регистрирани в Централната избирателна комисия за самостоятелно участие в изборите на 26 март 2017 г., и от народни представители.<br />
2. Гласуването е явно и по азбучен ред на предложените кандидатури. То се извършва чрез компютризираната система за гласуване.<br />
3. Избран е кандидатът, получил повече от половината от гласовете на присъстващите народни представители. Ако при първото гласуване никой от кандидатите на получи необходимото мнозинство, се произвежда второ гласуване, в което участват двамата кандидати, получили най-много гласове. Избран е кандидатът, получил повече гласове.“ Благодаря.<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, господин Цветанов.<br />
Уважаеми колеги, имате думата за становище по Процедурните правила за избор на председател на Четиридесет и четвъртото народно събрание. Няма желаещи.<br />
Дами и господа, предлагам да гласуваме Проекта за решение за Процедурни правила за избор на председател на Четиридесет и четвъртото народно събрание.<br />
Моля, гласувайте.<br />
Гласували 237 народни представители: за 236, против няма, въздържал се 1.<br />
Съгласно приетите току-що Процедурни правила давам думата за предложения за кандидатури за председател на Четиридесет и четвъртото народно събрание.<br />
Заповядайте, господин Цветанов.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители! От името на Парламентарната група на ГЕРБ предлагаме за председател на Четиридесет и четвъртия парламент Димитър Борисов Главчев.<br />
Димитър Борисов Главчев е роден на 15 август 1963 г. в София. Висшето си образование завършва в УНСС, специалност „Счетоводство и контрол“. Има и магистратура по международни икономически отношения. Дипломиран експерт-счетоводител и регистриран одитор. Работи като финансист от 1991 г. Бил е народен представител последователно в Четиридесет и първото, Четиридесет и второто и Четиридесет и третото народно събрание. Бил е и заместник-председател на Парламентарната група на ГЕРБ и председател на парламентарни комисии. <br />
С качествата, които притежава Димитър Главчев, и с опита, който натрупа като народен представител и като бивш заместник председател на Четиридесет и третия парламент, смятаме, че е една достойна кандидатура, която може да консолидира абсолютно всички парламентарно представени групи и да бъде избран единодушно, и е тази кандидатура, която предлага Парламентарната група на ГЕРБ. Благодаря. (Ръкопляскания от ГЕРБ.)<br />
ВРЕМЕНЕН ПРЕДСЕДАТЕЛ ТОМА ТОМОВ: Благодаря Ви, господин Цветанов.<br />
Уважаеми колеги, има ли други предложения за председател на Народното събрание и от другите парламентарни групи? Няма.<br />
Моля Ви, гласувайте.<br />
Гласували 238 народни представители: за 157, против няма, въздържали се 81. (Ръкопляскания от ПГ на ГЕРБ.)<br />
Съгласно резултатите от гласуването за председател на Четиридесет и четвъртото народно събрание е избран народният представител господин Димитър Главчев.<br />
(Председателят Димитър Главчев целува ръка на Патриарх Неофит, ръкува се със служебния министър-председател Огнян Герджиков и народния представител Тома Томов.)<br />
ДИМИТЪР ГЛАВЧЕВ (ГЕРБ): Уважаеми господин Президент, уважаеми господин Премиер, уважаема госпожо Вицепрезидент, Ваше Светейшество, представители на религиозните общности, господа министри, Ваши превъзходителства, уважаеми госпожи и господа народни представители, уважаеми гости! <br />
Днес сме тук по волята на повече от 3 000 000 български избиратели. Обединява ни гласуваното на 26 март 2017 г. доверие. То ни задължава като представители на всички избиратели в този динамичен, променящ се свят да работим по дневен ред, който те ни диктуват. Независимо за кого са дали своя глас, българските граждани ясно и категорично поставиха своите изисквания към нас като законодатели. Затова е важно да работим и да намираме решения по приоритетни сфери като образование, здравеопазване, социални дейности и сигурност.<br />
Изправени сме и пред значим за страната момент. Европа е на кръстопът, а на България й предстои Председателство – време, в което трябва да утвърдим като сигурен партньор нашата роля.<br />
В процеса на подготовка решаващо значение има това парламентът да продължава да работи открито и прозрачно, което ще позволи на гражданите да участват отблизо в процеса на вземането на решения.<br />
Вярвам, че ключова дума в работата на това Народно събрание ще бъде обединението. Спомнете си какво пише и на сградата.<br />
Очакват ни важни моменти, приоритетни законодателни решения, за които съм сигурен, че ще намерим общ език.<br />
Искам също така да Ви благодаря за доверието, което ми оказахте. Подхождам с дълбоко съзнание за голямата отговорност, която носим пред нашите избиратели. Неща, които трябва да си пожелаем заедно и достойно да защитаваме, са принципите на парламентаризма. <br />
Тук е мястото да припомним, че преди броени дни отбелязахме годишнината от приемането на Търновската конституция – документа, който заложи демократичното функциониране на съвременната българска държава.<br />
Позволете ми да завърша с една моя любима мисъл на големия наш политик, държавник и финансист Атанас Буров: „Аз продължавам, с риск да мина за старомоден политик, да имам дълбока вяра в демокрацията, в националната демокрация и в парламентаризма. И най-голямата моя вяра произхожда от едно – че тя е режим, който сам себе си лекува, че тя има гъвкавост, всичката приспособяемост, за да може да отговори на най разнообразните и най-променчивите нужди на един народ.“<br />
Благодаря Ви за вниманието. (Ръкопляскания от ГЕРБ и единични ръкопляскания от БСП за България.)<br />
ВРЕМЕНЕН ПРЕДСЕДАТЕЛ ТОМА ТОМОВ: Господин Главчев, отстъпвам това място и Ви желая всичко най-хубаво!<br />
 ПРЕДСЕДАТЕЛ ДИМИТЪР ГЛАВЧЕВ: Уважаеми колеги,<br />
<br />
продължаваме със следващата точка от днешната Програмата, а тя е: <br />
РЕШЕНИЕ ЗА ПРИЕМАНЕ НА ПРОЦЕДУРНИ ПРАВИЛА ПО ИЗБОР НА ЗАМЕСТНИК-ПРЕДСЕДАТЕЛИ.<br />
От името на вносителите на Проекта за решение – господин Цветанов, Вие ли ще представите Проекта?<br />
Имате думата, уважаеми господин Цветанов.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители!<br />
<br />
„РЕШЕНИЕ<br />
за приемане на процедурни правила за избиране на заместник-председатели на Четиридесет и четвъртото народно събрание<br />
<br />
Народното събрание на основание чл. 76, ал. 3 и чл. 86, ал. 1 от Конституцията на Република България<br />
<br />
РЕШИ:<br />
Приема процедурни правила за избиране на заместник-председатели на Четиридесет и четвъртото народно събрание, както следва:<br />
1. Народното събрание избира петима заместник-председатели – по един от всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 26 март 2017 г.<br />
2. Всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 26 март 2017 г., издига свой кандидат за заместник-председател на Народното събрание.<br />
3. Гласуването е явно и анблок. То се извършва чрез компютризираната система за гласуване.<br />
4. Предложените кандидатури за заместник-председатели са избрани, когато са получили повече от половината от гласовете на присъставщите народни представители.“ Благодаря.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цветанов.<br />
Имате думата за разисквания, откривам дебатите. Няма желаещи. Закривам дебатите.<br />
Подлагам на гласуване така представения Ви Проект за решение.<br />
Моля, гласувайте.<br />
Гласували 235 народни представители: за 235, против и въздържали се няма.<br />
Проектът за решение е приет.<br />
Моля от групите да направят персонални предложения за заместник-председатели.<br />
От името на Парламентарната група на ГЕРБ – народният представител Цветан Цветанов.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители! От името на Парламентарната група на ГЕРБ правя следното предложение: за заместник-председател на Четиридесет и четвъртото народно събрание Цвета Вълчева Караянчева.<br />
Цвета Вълчева Караянчева е родена на 25 февруари 1968 г., магистър-инженер, завършила Техническия университет в София и “мениджмънт“ в Нов Български университет, петнадесет години работи в сферата на машиностроенето. Народен представител в Четиридесет и първото, Четиридесет и второто, Четиридесет и третото народно събрание, заместник-председател на Парламентарната група на Политическа партия ГЕРБ, член на комисиите по земеделие, по регионална политика и по икономика.<br />
Убедени сме, че с натрупания опит госпожа Цвета Караянчева ще може да бъде един достоен заместник-председател на Четиридесет и четвъртия парламент. Убеден съм, че с гласуването, което ще направим само след минути, ще може действително да създадем условията за една работеща институция – Четиридесет и четвъртия парламент, с избора на останалите заместник-председатели, които ще бъдат предложени от съответните парламентарни групи. Благодаря.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цветанов. (Ръкопляскания от ГЕРБ.)<br />
От името на БСП думата има народният представител Корнелия Нинова. <br />
Заповядайте.<br />
КОРНЕЛИЯ НИНОВА (БСП за България): От името на Парламентарната група на БСП за България предлагам Валери Мирчев Жаблянов – роден на 24 октомври 1965 г., завършил Софийския университет, преподавател в Софийския университет, доктор по политология, народен представител в Четиридесет и второто и Четиридесет и третото народно събрание. Благодаря.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаема госпожо Нинова. (Ръкопляскания.)<br />
От името на Парламентарната група на Обединени патриоти – народният представител Красимир Каракачанов.<br />
КРАСИМИР КАРАКАЧАНОВ (ОП): Уважаеми господин Председател, от името на Парламентарната група на Обединени патриоти предложението е Явор Божилов Нотев – завършил право в Софийския университет, адвокат с голяма практика, народен представител в Четиридесет и първото, Четиридесет и второто и Четиридесет и третото народно събрание. В Четиридесет и първото и Четиридесет и второто народно събрание е заместник-председател на Правната комисия, в Четиридесет и третото народно събрание – заместник-председател на Народното събрание. Благодаря.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Каракачанов. (Ръкопляскания.)<br />
От името на Движението за права и свободи – народният представител Йордан Цонев.<br />
Заповядайте, господин Цонев.<br />
ЙОРДАН ЦОНЕВ (ДПС): Благодаря Ви, уважаеми господин Председател! <br />
От името на Парламентарната група на Движението за права и свободи предлагам за заместник-председател на Народното събрание д-р Нигяр Джафер. Доктор Джафер е изявен и утвърден български парламентарист, народен представител в Четиридесетото, Четиридесет и първото и Четиридесет и второто народно събрание, член, заместник-председател и председател на Комисията по здравеопазване в Четиридесет и второто народно събрание.<br />
Смятаме, че госпожа Джафер ще изпълнява достойно този пост. Благодаря.  (Ръкопляскания от ДПС.)<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цонев.<br />
И от името на Парламентарната група на “Воля”, заповядайте.<br />
Имате думата, уважаема госпожо Стефанова.<br />
ГЕРГАНА СТЕФАНОВА (Воля):  Уважаеми господин Президент, уважаема госпожо Вицепрезидент, уважаемо Ваше Светейшество, дами и господа народни представители, уважаеми господин Председател! (Реплики от ГЕРБ.)<br />
 ПРЕДСЕДАТЕЛ ДИМИТЪР ГЛАВЧЕВ: Моля Ви за ред в залата.<br />
ГЕРГАНА СТЕФАНОВА: От Парламентарната група на „Воля“ предлагаме господин Веселин Марешки за заместник-председател на Четиридесет и четвъртото народно събрание. (Шум и реплики от ГЕРБ.) <br />
ПРЕДСЕДАТЕЛ ДИМИТЪР ГЛАВЧЕВ: Моля Ви за ред в залата.<br />
ГЕРГАНА СТЕФАНОВА: Господин Веселин Марешки е роден на 26 март 1967 г., с висше образование – техническо, инженер, вдъхновител и учредител на Гражданско движение „Воля“. Смятаме, че ще изпълнява истински, почтено заместник-председателското място. Благодаря. (Ръкопляскания.)<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, госпожо Стефанова.<br />
Имате думата за изказвания, уважаеми колеги. Няма изказвания.<br />
Закривам дебатите и преминаваме към гласуване. <br />
Съгласно приетите в предишния Проект за решение правила кандидатурите се гласуват анблок.<br />
Гласуваме всичките пет предложения – по една от всяка парламентарна група.<br />
Моля, гласувайте.<br />
Гласували 235 народни представители: за 235, против и въздържали се няма.<br />
Цвета Караянчева, Валери Жаблянов, Явор Нотев, Нигяр Джафер и Веселин Марешки са избрани за заместник-председатели на Народното събрание. Моля, заемете местата си. (Бурни ръкопляскания. Цвета Караянчева целува ръка на патриарх Неофит. Заместник-председателите се ръкуват с председателя Димитър Главчев и заемат местата си.)<br />
<br />
Продължаваме с:<br />
ПРОЕКТ НА РЕШЕНИЕ ПО ПРИЛАГАНЕТО НА ПРАВИЛНИКА ЗА ОРГАНИЗАЦИЯТА И ДЕЙНОСТТА НА НАРОДНОТО СЪБРАНИЕ.<br />
„Народното събрание на основание чл. 73 и чл. 86, ал. 1 от Конституцията на Република България<br />
<br />
РЕШИ:<br />
1. Четиридесет и четвъртото народно събрание осъществява своята дейност по Правилника за организацията и дейността на Народното събрание (обн., ДВ, бр. …) до приемането на свой правилник, освен ако реши друго.<br />
2. Отменя Великденската ваканция на Народното събрание за 2017 г.<br />
3. Решението влиза в сила от деня на приемането му.“<br />
Иска ли някой от вносителите да вземе отношение по Проекта за решение? Няма. Закривам дебатите.<br />
Подлагам на гласуване така представения Ви от мен Проект за решение.<br />
Моля, гласувайте.<br />
Гласували 231 народни представители: за 231, против и въздържали се няма.<br />
Решението е прието.<br />
<br />
Следва:<br />
ПРОЕКТ НА РЕШЕНИЕ ЗА ИЗБИРАНЕ НА ВРЕМЕННИ СЕКРЕТАРИ НА ЧЕТИРИДЕСЕТ И ЧЕТВЪРТОТО НАРОДНО СЪБРАНИЕ.<br />
„Народното събрание на основание чл. 86, ал. 1 от Конституцията на Република България<br />
<br />
РЕШИ:<br />
1. Избира 10 временни секретари на Народното събрание – по двама от всяка от парламентарно представените партии и коалиции, регистрирани в Централната избирателна комисия за самостоятелно участие в изборите на 26 март 2017 г.<br />
2. Избира за временни секретари на Четиридесет и четвъртото народно събрание следните лица:“<br />
Кандидатурите ще Ви бъдат представени от парламентарните групи.<br />
Заповядайте за персонални предложения.<br />
Народният представител Цветан Цветанов – от името на ГЕРБ.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители! За временни парламентарни секретари от Парламентарната група на ГЕРБ предлагаме Станислав Иванов и Александър Ненков, които са депутати със сериозен опит и смятаме, че ще могат да се справят с тази отговорна задача. Благодаря.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цветанов.<br />
От БСП – заповядайте, уважаема госпожо Нинова.<br />
КОРНЕЛИЯ НИНОВА (БСП за България): От името на БСП за  България предлагам Филип Попов и Стоян Мирчев. Благодаря Ви.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаема госпожо Нинова.<br />
От името на Обединените патриоти?<br />
ВАЛЕРИ СИМЕОНОВ (ОП): От името на Обединените патриоти предлагаме господин Николай Александров и господин Юлиан Ангелов.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Симеонов.<br />
От името на Движението за права и свободи?<br />
ЙОРДАН ЦОНЕВ (ДПС): Уважаеми господин Председател, от името на Парламентарната група на Движението за права и свободи предлагам господин Сергей Кичиков и господин Джейхан Ибрямов.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цонев.<br />
От името на „Воля“?<br />
ГЕРГАНА СТЕФАНОВА (Воля): От Политическа партия „Воля“ предлагаме господин Симеон Найденов и господин Слави Нецов.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаема госпожо Стефанова.<br />
Уважаеми колеги, имате думата за съображения по представените Ви кандидатури. Няма. Закривам разискванията.<br />
Подлагам на гласуване предложения Ви Проект за решение, както и персоналния състав на секретарите на Четиридесет и четвъртото народно събрание.<br />
Моля, гласувайте.<br />
Гласували 230 народни представители: за 229, против 1, въздържали се няма.<br />
Проектът за решение е приет.<br />
<br />
Следва:<br />
ПРОЕКТ ЗА РЕШЕНИЕ ЗА ИЗБИРАНЕ НА ВРЕМЕННА КОМИСИЯ ЗА ИЗРАБОТВАНЕ НА ПРОЕКТ НА ПРАВИЛНИК ЗА ОРГАНИЗАЦИЯТА И ДЕЙНОСТТА НА НАРОДНОТО СЪБРАНИЕ.<br />
„Народното събрание на основание чл. 73 и чл. 86, ал. 1 от Конституцията на Република България <br />
<br />
РЕШИ:<br />
1. Създава Временна комисия за изработване на Проект на правилник за организацията и дейността на Народното събрание в състав от 22 народни представители, от които 9 от Политическа партия ГЕРБ, 7 от Коалиция „БСП за България“, 3 от коалиция „Обединени патриоти – НФСБ, Атака и ВМРО“, 2 от Политическа партия „Движение за права и свободи“ и 1 от Политическа партия „Воля“.<br />
2. Правилникът за организацията и дейността на Народното събрание (обн., ДВ, бр. …) става Проект на правилник за организацията и дейността на Четиридесет и четвъртото народно събрание. Срокът за писмени предложения от народните представители за изменения и/или допълнения в Проекта е пет дни.<br />
3. Избира ръководство и състав на Временната комисия, както следва:“<br />
Имате думата от парламентарните групи за персонални предложения за състав и ръководство на Временната комисия по изработване на Проект на правилник за организацията и дейността на Народното събрание.<br />
От Парламентарната група на ГЕРБ – персонален състав на Временната комисия?<br />
Имате думата, господин Цветанов.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители! От името на Парламентарната група на ГЕРБ предлагаме за членове на Временната комисия за изработване на Проекта на правилника за организацията и дейността на Четиридесет и четвъртото народно събрание по азбучен ред: Александър Руменов Ненков, Алтимир Адамов, Данаил Кирилов, Десислава Атанасова, Екатерина Гечева Захариева, Снежана Дукова, Станислав Иванов, Стоян Пасев и Цвета Караянчева. Благодаря.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цветанов.<br />
От Парламентарната група на БСП – заповядайте, госпожо Нинова.<br />
КОРНЕЛИЯ НИНОВА (БСП за България): От името на Парламентарната група на БСП за България предлагам: Антон Кутев, Валери Жаблянов, Жельо Бойчев, Дора Янкова, Иван Иванов, Красимир Янков и Филип Попов. Благодаря.<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаема госпожо Нинова.<br />
От името на Обединените патриоти – имате думата уважаеми господин Симеонов.<br />
ВАЛЕРИ СИМЕОНОВ (ОП): От името на Парламентарната група на Обединени патриоти предлагаме нашите достойни съратници Христиан Митев, Емил Симеонов и Николай Александров. (Шум, оживление и единични ръкопляскания.)<br />
 ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Симеонов.<br />
От името на Движението за права и свободи – заповядайте, господин Цонев.<br />
ЙОРДАН ЦОНЕВ (ДПС): От името на Парламентарната група на Движението за права и свободи предлагаме за членове на Комисията господин Хамид Хамид и господин Камен Костадинов.<br />
Господин Председател, обръщам внимание за неправилно изчислените пропорции.<br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаеми господин Цонев.<br />
От партия „Воля“ – заповядайте, госпожо Стефанова.<br />
ГЕРГАНА СТЕФАНОВА (Воля): От Политическа партия „Воля“ предлагаме Полина Христова. <br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, уважаема госпожо Стефанова.<br />
Имате думата, уважаеми колеги, за изказвания. Няма изказвания.<br />
Закривам разискванията.<br />
Предложение за ръководство на Комисията.<br />
ЦВЕТАН ЦВЕТАНОВ (ГЕРБ): Уважаеми господин Председател, уважаеми дами и господа народни представители, предлагаме Данаил Кирилов за председател на Временната комисия. <br />
ПРЕДСЕДАТЕЛ ДИМИТЪР ГЛАВЧЕВ: Благодаря Ви, господин Цветанов. <br />
Други предложения? Няма. <br />
Гласуваме Проекта за решение в цялост, заедно с предложения персонален състав и предложения председател – народния представител Данаил Кирилов.<br />
Гласували 231 народни представители: за 229, против 1, въздържал се 1.<br />
Решението, както Ви беше представено, е прието. <br />
Съобщения: <br />
До Председателя на Четиридесет и четвъртото народно събрание:<br />
„Уважаеми господин Председател, на основание чл. 12 от Правилника за организацията и дейността на Народното събрание бе проведено общо събрание на народните представители, избрани от многомандатни избирателни райони с регистрацията на Политическа партия ГЕРБ на проведените парламентарни избори на 26 март 2017 г., което реши:<br />
1. Образува парламентарна група на народните представители, избрани с регистрацията на Политическа партия ГЕРБ на проведените на 26 март 2017 г. парламентарни избори.<br />
2. Името на парламентарната група е Парламентарна група на Политическа партия ГЕРБ. <br />
3. Ръководството на парламентарната група е в състав: <br />
председател – Цветан Генчев Цветанов;<br />
заместник-председатели – Красимир Любомиров Велчев и Снежана Георгиева Дукова;<br />
секретар – Станислав Стоянов Иванов.“<br />
Същото съобщение имаме и от Парламентарната група „БСП за България“:<br />
„Уважаеми господин Председател, във връзка с чл. 13 и чл. 14 от Правилника за организацията и дейността на Народното събрание се проведе общо събрание на народните представители, избрани с бюлетината на коалиция „БСП за България“ в изборите за Четиридесет и четвърто народно събрание, проведени на 26 март 2017 г. <br />
На основание чл. 44, ал. 2 от Устава на Българската социалистическа партия и Раздел III, чл. 12 от Договора за създаване на Коалиция от партии „БСП за България“ от 7 февруари 2017 г. за участие в изборите на 18 април 2017 г. се състоя общо събрание на народните представители, избрани с бюлетината на коалиция „БСП за България“ в изборите за Четиридесет и четвърто народно събрание, проведени на 26 март 2017 г. <br />
Общото събрание реши:<br />
1. Образува парламентарна група на народните представители, избрани с листата на Коалиция от партии „БСП за България“.<br />
2. Името на парламентарната група е Парламентарна група „БСП за България“.<br />
3. Избира Корнелия Петрова Нинова за председател на Парламентарната група „БСП за България“.<br />
4. Избира ръководство на Парламентарната група „БСП за България“ в състав:<br />
Антон Константинов Кутев – заместник-председател;<br />
Драгомир Велков Стойнев – заместник-председател;<br />
Жельо Иванов Бойчев – заместник-председател;<br />
Крум Костадинов Зарков – заместник-председател;<br />
Кристиан Иванов Вигенин – секретар;<br />
Георги Ченков Търновалийски – секретар;<br />
Филип Стефанов Попов – секретар;<br />
Елена Николова Йончева – говорител.“<br />
Има приложение към съобщението. <br />
Следващото такова е от групата „Обединени патриоти – НФСБ, „Атака“ и ВМРО“:<br />
„На основание чл. 12 от Правилника за организацията и дейността на Народното събрание бе проведено общо събрание на народните представители, избрани в многомандатни избирателни райони с регистрацията на Коалиция от партии „Обединени патриоти – НФСБ, „Атака“ и ВМРО“ на проведените парламентарни избори на 26 март 2017 г., което реши:<br />
1. Образува парламентарна група на народните представители, избрани с регистрацията на Коалиция от партии „Обединени патриоти – НФСБ, „Атака“ и ВМРО“ на проведените на 26 март 2017 г. парламентарни избори.<br />
2. Името на парламентарната група е „Обединени патриоти“.<br />
3. Ръководството на парламентарната група е в състав:<br />
съпредседатели – Валери Симеонов, Волен Сидеров и Красимир Каракачанов;<br />
заместник-председатели – Искрен Веселинов, Десислав Чуколов и Валентин Касабов;<br />
секретари – Христиан Митев, Николай Александров и Юлиан Ангелов.“<br />
Има приложение към съобщението.<br />
Следващото съобщение е от Парламентарната група „Движение за права и свободи“:<br />
„С настоящото Ви уведомяваме, че народните представители от Политическа партия „Движение за права и свободи“ взеха решение за образуване на парламентарна група с наименование „Движение за права и свободи“ на проведено заседание на 18 април 2017 г. <br />
Изпълнени са всички необходими условия по чл. 12, чл. 13 и чл. 14 от Правилника за организацията и дейността на Народното събрание. <br />
Налице е минималният необходим брой народни представители за образуване на парламентарна група, всеки от които не членува в друга парламентарна група.<br />
Моля на основание чл. 13, ал. 2 и ал. 3 от Правилника за организацията и дейността на Народното събрание да регистрирате Парламентарната група „Движение за права и свободи“ и нейното ръководство в специалния регистър на Народното събрание и това обстоятелство да бъде съобщено на първото заседание на Четиридесет и четвъртото народно събрание“, което правим сега. <br />
Има приложение от проведеното заседание на парламентарната група на 18 април. <br />
Има и ръководство, което е в състав: <br />
Мустафа Сали Карадайъ – председател на Парламентарната група на Движението за права и свободи;<br />
Йордан Цонев – заместник-председател на Парламентарната група на Движението за права и свободи;<br />
Хамид Хамид – заместник-председател на Парламентарната група на Движението за права и свободи; <br />
Халил Летифов – заместник-председател на Парламентарната група на Движението за права и свободи;<br />
Адлен Шевкед – секретар на Парламентарната група на Движението за права и свободи.<br />
Последното съобщение е от групата на Политическа партия „Воля“:<br />
„На основание чл. 12 от Правилника за организацията и дейността на Народното събрание бе проведено общо събрание на народните представители, избрани от многомандатни избирателни райони с регистрацията на Политическа партия „Воля“ на парламентарните избори на 26 март 2017 г., което реши:<br />
1. Образува парламентарна група на народните представители, избрани от многомандатни избирателни райони с регистрацията на Политическа партия „Воля“ на парламентарните избори на 26 март 2017 г.<br />
2. Името на парламентарната група е Парламентарна група на Политическа партия „Воля“.<br />
3. Ръководството на парламентарната група е в състав:<br />
председател – Гергана Стефанова;<br />
заместник-председател – Полина Христова;<br />
заместник-председател – Кръстина Таскова;<br />
секретар – Дора Христова.“<br />
Другите предложения вече бяха направени и гласувани. <br />
Това са съобщенията, които имах задължение да представя на Вашето внимание. <br />
С това днешният дневен ред е изчерпан.<br />
Обявявам първото заседание за закрито. (Звъни.)<br />
<br />
(Закрито в 11,38 ч.)<br />
<br />
<br />
<br />
<br />
<br />
Временен председател:<br />
		Тома Томов<br />
<br />
<br />
<br />
Председател:<br />
	   Димитър Главчев</div>
</div><div class="markframe"><form method="post" action="/bg/plenaryst/ns/52/ID/5748">
<div class="searchitem">
<div class="h2-rs">Форма за търсене</div>
Ключова дума<input type="text" name="SearchKey" />
<input type="submit" name="submit" class="submitbtn" value="Търси" />
</div>
</form>
</div><div class="markframe">
<div class="marktitle">ЧЕТИРИДЕСЕТ И ЧЕТВЪРТО НАРОДНО СЪБРАНИЕ
</div>
</div><div id="calendar"><div class="calendar_columns"><h4>2019</h4>
<ul>
<li><a href="/bg/plenaryst/ns/52/period/2019-1">януари</a></li>
<li><a href="/bg/plenaryst/ns/52/period/2019-2">февруари</a></li>
<li><a href="/bg/plenaryst/ns/52/period/2019-3">март</a></li>
<li><a href="/bg/plenaryst/ns/52/period/2019-4">април</a></li>
<li><a href="/bg/plenaryst/ns/52/period/2019-5">май</a></li>
<li><a href="/bg/plenaryst/ns/52/period/2019-6">юни</a></li>
<li><a href="/bg/plenaryst/ns/52/period/2019-7">юли</a></li>
<li><a href="/bg/plenaryst/ns/52/period/2019-9">септември</a></li>
</ul></div><div class="calendar_columns"><h4>2018</h4>
<ul>
<li><a href="/bg/plenaryst/ns/52/period/2018-1">януари</a></li>
<li><a href="/bg/plenaryst/ns/52/period/2018-2">февруари</a></li>
<li><a href="/bg/plenaryst/ns/52/period/2018-3">март</a></li>
<li><a href="/bg/plenaryst/ns/52/period/2018-4">април</a></li>
<li><a href="/bg/plenaryst/ns/52/period/2018-5">май</a></li>
<li><a href="/bg/plenaryst/ns/52/period/2018-6">юни</a></li>
<li><a href="/bg/plenaryst/ns/52/period/2018-7">юли</a></li>
<li><a href="/bg/plenaryst/ns/52/period/2018-8">август</a></li>
<li><a href="/bg/plenaryst/ns/52/period/2018-9">септември</a></li>
<li><a href="/bg/plenaryst/ns/52/period/2018-10">октомври</a></li>
<li><a href="/bg/plenaryst/ns/52/period/2018-11">ноември</a></li>
<li><a href="/bg/plenaryst/ns/52/period/2018-12">декември</a></li>
</ul></div><div class="calendar_columns"><h4>2017</h4>
<ul>
<li><a href="/bg/plenaryst/ns/52/period/2017-4">април</a></li>
<li><a href="/bg/plenaryst/ns/52/period/2017-5">май</a></li>
<li><a href="/bg/plenaryst/ns/52/period/2017-6">юни</a></li>
<li><a href="/bg/plenaryst/ns/52/period/2017-7">юли</a></li>
<li><a href="/bg/plenaryst/ns/52/period/2017-9">септември</a></li>
<li><a href="/bg/plenaryst/ns/52/period/2017-10">октомври</a></li>
<li><a href="/bg/plenaryst/ns/52/period/2017-11">ноември</a></li>
<li><a href="/bg/plenaryst/ns/52/period/2017-12">декември</a></li>
</ul></div></div><div class="clear"></div>
<ul class="frontList">
		<li class="padding1">
	<a href="/bg/plenaryst/ns/52">ЧЕТИРИДЕСЕТ И ЧЕТВЪРТО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/51">ЧЕТИРИДЕСЕТ И ТРЕТО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/50">ЧЕТИРИДЕСЕТ И ВТОРО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/7">ЧЕТИРИДЕСЕТ И ПЪРВО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/2">ЧЕТИРИДЕСЕТО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/1">ТРИДЕСЕТ И ДЕВЕТО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/6">ТРИДЕСЕТ И ОСМО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/5">ТРИДЕСЕТ И СЕДМО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/4">ТРИДЕСЕТ И ШЕСТО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/3">СЕДМО ВЕЛИКО НАРОДНО СЪБРАНИЕ</a>
	</li>
		<li class="padding1">
	<a href="/bg/plenaryst/ns/49">9 (35) Народно събрание</a>
	</li>
		<li class="padding1">
	<a href="/bg/plenaryst/ns/48">8 (34) Народно събрание</a>
	</li>
		<li class="padding1">
	<a href="/bg/plenaryst/ns/47">7 (33) Народно събрание</a>
	</li>
		<li class="padding1">
	<a href="/bg/plenaryst/ns/46">6 (32) Народно събрание</a>
	</li>
		<li class="padding1">
	<a href="/bg/plenaryst/ns/45">5 (31) Народно събрание</a>
	</li>
		<li class="padding1">
	<a href="/bg/plenaryst/ns/44">4 (30) Народно събрание</a>
	</li>
		<li class="padding1">
	<a href="/bg/plenaryst/ns/43">3 (29) Народно събрание </a>
	</li>
		<li class="padding1">
	<a href="/bg/plenaryst/ns/42">2 (28) Народно събрание</a>
	</li>
		<li class="padding1">
	<a href="/bg/plenaryst/ns/41">1 (27) Народно събрание</a>
	</li>
		<li class="padding1">
	<a href="/bg/plenaryst/ns/40">6 Велико народно събрание</a>
	</li>
		<li class="padding1">
	<a href="/bg/plenaryst/ns/39">26 Обикновено народно събрание</a>
	</li>
		<li class="padding1">
	<a href="/bg/plenaryst/ns/38">25 Обикновено народно събрание</a>
	</li>
		<li class="padding1">
	<a href="/bg/plenaryst/ns/37">24 Обикновено народно събрание</a>
	</li>
		<li class="padding1">
	<a href="/bg/plenaryst/ns/36">23 Обикновено народно събрание</a>
	</li>
		<li class="padding1">
	<a href="/bg/plenaryst/ns/35">22 Обикновено народно събрание</a>
	</li>
		<li class="padding1">
	<a href="/bg/plenaryst/ns/34">21 Обикновено народно събрание</a>
	</li>
		<li class="padding1">
	<a href="/bg/plenaryst/ns/33">20 Обикновено народно събрание</a>
	</li>
		<li class="padding1">
	<a href="/bg/plenaryst/ns/32">19 Обикновено народно събрание</a>
	</li>
		<li class="padding1">
	<a href="/bg/plenaryst/ns/31">18 Обикновено народно събрание</a>
	</li>
		<li class="padding1">
	<a href="/bg/plenaryst/ns/30">17 Обикновено народно събрание</a>
	</li>
		<li class="padding1">
	<a href="/bg/plenaryst/ns/29">16 Обикновено народно събрание</a>
	</li>
		<li class="padding1">
	<a href="/bg/plenaryst/ns/28">15 Обикновено народно събрание</a>
	</li>
	
</ul>
<div class="clear"></div>
		<!-- End left column -->
	<!-- </div> -->
	</div>

	<!-- Start right column -->
	<div id="rightcontent-2" class="col-lg-4 rightcontent-center">
	<div class="titlehead"></div>
<!--<div class="titlehead">Търсене</div>
	<div class="titleheadb"></div>
	<div id="mainsearch">

	<form method="get" action="/bg/search/">
	<input type="text" name="q" class="searchbox" />


	<input type="submit" class="searchbtn" value="" />
	</form>
	</div>-->
	<!-- <div id="media">


	<a href="javascript:decreaseFontSize()" id="decrease"><img src="/img/icon_font1.png" alt="Намали големината на шрифта" border="0" /></a>

	<a href="javascript:increaseFontSize()" id="increase"><img src="/img/icon_font3.png" alt="Увеличи големината на шрифта" border="0" /></a>

	<input type="image" class="printbtn" id="printbtn" src="/img/icons/icon_print.png" /> -->



	<!--<a href="http://www.facebook.com/share.php?u=http://www.parliament.bg/bg/plenaryst/ns/52/ID/5748"  target="_blank"><img src="/img/icon_facebook.png" class="icons" alt="facebook" border="0" /></a>
	<a href="http://www.twitter.com/home?status=Народно събрание на Република България  - Стенограми от пленарни заседания - http://www.parliament.bg/bg/plenaryst/ns/52/ID/5748" target="_blank"><img src="/img/icon_twitter.png" alt="twitter" border="0" /></a>

	<a href="/bg/rss"><img src="/img/icon_rss.png" alt="RSS" border="0" /></a>
	<a href="https://play.google.com/store/apps/details?id=bg.parliament.activities&amp;hl=en" target="_blank"><img src="/img/icon_google_play.png"  class="icons" alt="Google play" border="0" /></a>

	<a href="https://itunes.apple.com/bg/app/bulgarian-parliament/id883749038?mt=8" target="_blank"><img src="/img/icon_apple_appstore.svg"  height="24" alt="Appe app store" border="0" /></a>-->
	<!-- </div> -->

	<a href="/bg/discussion"><i class="fa fa-video-camera list-item" aria-hidden="true"></i>  Обществена дискусия по законопроекта за ратифициране на Конвенцията на Съвета на Европа за превенция и борба с насилието над жени и домашното насилие – 23/01/2018, 11:00</a><br /><br /><div id="rightnavigation">
<ul class="frontList">
<li><a href="/bg/doc">Документи за пленарна зала</a></li>
<li><a href="/bg/plenaryprogram">Програма за работата на Народното събрание</a></li>
<li><a href="/bg/plenaryst">Стенограми от пленарни заседания</a></li>
<li><a href="/bg/parliamentarycontrol">Програма за парламентарен контрол</a></li>
<li><a href="/pub/sesii/44NS_sesia3.pdf" target="_blank">Справочник “Сесия на Народното събрание” - Трета сесия</a></li>
<li><a href="/pub/sesii/44NS_sesia4.pdf" target="_blank">Справочник “Сесия на Народното събрание” - Четвърта сесия</a></li>
<li><a href="/pub/sesii/44NS_sesia5.pdf" target="_blank">Справочник “Сесия на Народното събрание” - Пета сесия</a></li>
<li><a href="/pub/sesii/44NS_sesia6.pdf" target="_blank">Справочник “Сесия на Народното събрание” - Шеста сесия</a></li>
</ul>
</div>
<a href="/tv/?lng=1"><img src="https://www.parliament.bg/img/tvn2_1.png" alt="Видео излъчване от Народното събрание" border="0" /></a>
			<br /><br />
<a href="/bg/opgg"><img src="https://www.parliament.bg/img/opgg.png" alt="Проект BGFOP001-2.013-0001 " border="0" /></a>
			<br /><br />
<br /><br /><ul class="frontList"></ul><br /><br /><div class="titleheadG">Последни заседания</div>
	<div class="titleheadb"></div>
	<div class="rightinfo"><ul class="frontList"><li class="padding1"><a href="/bg/plenaryst/ID/7337">27/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7284">26/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7250">25/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7218">20/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7217">19/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7216">18/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7215">13/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7214">12/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7212">11/09/2019<br />
				Пленарно заседание</a>

				</li>
<li class="padding1"><a href="/bg/plenaryst/ID/7211">05/09/2019<br />
				Пленарно заседание</a>

				</li>
</ul></div>



	<br />








	<!-- End right column -->
	</div>
	<div class="clear"></div>
	<!-- End columns -->
	<!-- <img src="/img/_bg_columns_bottom_1.png" alt="" /> -->
	</div>

		<!-- Start footer -->
		<div id="footer" class="hidden-xs">
		<div class="footer_columns">
<h4><a href="/bg/ns">44-то Народно събрание</a></h4>
<ul>
<li><a href="/bg/presidingbody">» Ръководство</a></li>
<li><a href="/bg/MP">» Народни представители</a></li>
<li><a href="/bg/parliamentarygroups">» Парламентарни групи</a></li>
<li><a href="/bg/parliamentarycommittees">» Парламентарни комисии</a></li>
<li><a href="/bg/parliamentarydelegations">» Парламентарни делегации</a></li>
<li><a href="/bg/friendshipgroups">» Групи за приятелство</a></li>
<li><a href="/bg/parliamentarybudget">» Бюджет на Народното събрание</a></li>
<li><a href="/bg/parliamentaryadministration">» Администрация на Народното събрание</a></li>
<li><a href="/bg/parliamentaryregister">» Публичен регистър на нещатни сътрудници</a></li>
<li><a href="/bg/absense">» Неоправдани отсъствия</a></li>
<li><a href="/bg/buyersprofile">» Профил на купувача</a></li>
<li><a href="/bg/mp_penalty">» Наложени дисциплинарни мерки по чл.156 от ПОДНС</a></li>
<li><a href="/bg/sebra">» Информация за плащанията в СЕБРА</a></li>
<li><a href="/bg/public_information">» Достъп до обществена информация</a></li>
<li><a href="/bg/gdpr">» Защита на лични данни</a></li>
<li><a href="/bg/advisory-board">» Консултативен съвет по законодателството</a></li>
<li><a href="/bg/competitions">» Конкурси</a></li>
</ul>
<!-- End bottom navigation column --></div>
<div class="footer_columns">
<h4><a href="/bg/legislation">Законодателство</a></h4>
<ul>
<li><a href="/bg/rulesoftheorganisations">» Правилник за организацията и дейността на Народното събрание</a></li>
<li><a href="/bg/bills">» Законопроекти</a></li>
<li><a href="/bg/laws">» Закони</a></li>
<li><a href="/bg/desision">» Решения</a></li>
<li><a href="/bg/declaration">» Декларации и обръщения</a></li>
<li><a href="/bg/ns_acts">» Проекти на решения, декларации и обръщения</a></li>
<li><a href="/bg/billbecomeact">» Как законопроектът става закон</a></li>
<li><a href="/bg/assemblywork">» Как работи Народното събрание</a></li>
<li><a href="/bg/leg_research">» Изследване на законодателната дейност</a></li>
</ul>
<!-- End bottom navigation column --></div>
<div class="footer_columns">
<h4><a href="/bg/plenarysittings">Пленарни заседания</a></h4>
<ul>
<li><a href="/bg/doc">» Документи за пленарна зала</a></li>
<li><a href="/bg/plenaryprogram">» Програма за работата на Народното събрание</a></li>
<li><a href="/bg/plenaryst">» Стенограми от пленарни заседания</a></li>
<li><a href="/bg/parliamentarycontrol">» Програма за парламентарен контрол</a></li>
<li><a href="/pub/sesii/44NS_sesia3.pdf" target="_blank">» Справочник “Сесия на Народното събрание” - Трета сесия</a></li>
<li><a href="/pub/sesii/44NS_sesia4.pdf" target="_blank">» Справочник “Сесия на Народното събрание” - Четвърта сесия</a></li>
<li><a href="/pub/sesii/44NS_sesia5.pdf" target="_blank">» Справочник “Сесия на Народното събрание” - Пета сесия</a></li>
<li><a href="/pub/sesii/44NS_sesia6.pdf" target="_blank">» Справочник “Сесия на Народното събрание” - Шеста сесия</a></li>
</ul>
<!-- End bottom navigation column --></div>
<div class="footer_columns">
<h4><a href="/bg/pk">Парламентарен контрол</a></h4>
<ul>
<li><a href="/bg/parliamentarycontrol">» Програма за парламентарен контрол</a></li>
<li><a href="/bg/enquiry">» Питания</a></li>
<li><a href="/bg/topical_nature">» Въпроси</a></li>
<li><a href="/bg/hearing">» Изслушвания</a></li>
<li><a href="/bg/voteofconfidence">» Вот на доверие</a></li>
<li><a href="/bg/voteofnoconfidence">» Вот на недоверие</a></li>
<li><a href="/bg/pl_blic">» Парламентарен контрол по чл.104  (Архив за 42-ро и 43-то НС)</a></li>
<li><a href="/bg/debate">» Разисквания по питания</a></li>
</ul>
<!-- End bottom navigation column --></div>
<div class="footer_columns">
<h4><a href="/bg/europeanunion">Европейски съюз</a></h4>
<ul>
<li><a href="http://eur-lex.europa.eu/legal-content/BG/TXT/?qid=1490951984391&uri=CELEX:12016ME/TXT" target="_blank">» Консолидирана версия на Договора за Европейския съюз и Договора за функционирането на Европейския съюз</a></li>
<li><a href="/bg/annualworkingprogram">» Годишна работна програма на Народното събрание</a></li>
<li><a href="http://www.europarl.europa.eu/meps/bg/search.html?country=BG" target="_blank">» Членове на Европейския парламент от Република България</a></li>
<li><a href="/bg/COSAC">» КОСАК</a></li>
<li><a href="/bg/IPEX">» Междупарламентарна обмяна на информация за ЕС (IPEX)</a></li>
<li><a href="/bg/eudocs">» Документи на Европейската комисия</a></li>
<li><a href="/bg/ceudocs">» Документи на Съвета на ЕС</a></li>
<li><a href="/bg/euparldocs">» Документи на Европейския парламент</a></li>
<li><a href="/bg/eunews">» Бюлетин Евровести</a></li>
<li><a href="/bg/edc">» Европейски документационен център</a></li>
<li><a href="http://parliament.bg/bg/parliamentarycommittees/members/2595" target="_blank">» Комисията по европейски въпроси и контрол на европейските фондове</a></li>
<li><a href="" target="_blank">» Програма за междупарламентарно сътрудничество</a></li>
<li><a href="/bg/eulinks">» Полезни връзки</a></li>
</ul>
<!-- End bottom navigation column --></div>
<div class="footer_columns">
<h4><a href="/bg/news">Новини</a></h4>
<!-- End bottom navigation column --></div>
<div class="footer_columns">
<h4><a href="/bg/history">История и факти</a></h4>
<ul>
<li><a href="/bg/archive">» Архив Народно събрание</a></li>
<li><a href="/bg/15">» Кратка историческа справка</a></li>
<li><a href="/bg/16">» Хронология на Народното събрание</a></li>
<li><a href="/bg/17">» Конституция на Българското княжество, 1879</a></li>
<li><a href="/bg/18">» Конституция на Народна република България, 1947</a></li>
<li><a href="/bg/19">» Конституция на Народна република България, 1971</a></li>
<li><a href="/bg/20">» Герб на Република България</a></li>
<li><a href="/bg/21">» Знаме на Република България</a></li>
<li><a href="/bg/22">» Химн на Република България</a></li>
<li><a href="/bg/23">» Държавен печат на Република България</a></li>
<li><a href="/bg/24">» Български официални празници</a></li>
<li><a href="/bg/virtualtour">» Виртуална разходка</a></li>
</ul>
<!-- End bottom navigation column --></div>
         <!-- End footer -->
        </div>



</div>


</body>
</html>

